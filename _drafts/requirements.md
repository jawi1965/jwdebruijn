---
title: Requirements. De User Case
date: 2022-04-18
---

Requirements, verzamelen, verwerken en managen is moeilijk, zoals het bouwen van software moeilijk is. 

Requirements, in feite eisen die je stelt aan een te ontwerpen oplossing, stel je niet zomaar op. Ze worden gebaseerd op kansen en problemen en kansen die op strategisch niveau in een organisatie worden geïdentificeerd. In jargon _Business Needs_

### Een lijst met ‘zallen’
‘A list of shalls’ zou het in het Engels kunnen zijn. Je bent de formulering het misschien wel eens tegen gekomen:
> > Het systeem **zal** de gebruiker ondersteunen bij het inloggen
> > 
Geen echt lekker formulering en in de praktijk zal dit snel overgaan in 
> Het systeem ondersteunt de gebruiker bij het inloggen 

Een niet al te goed voorbeeld, maar deze formulering roept direct een groot aantal vragen op. Het is niet ideaal, vandaar dat je vaak ziet dat de requirements worden onderverdeeld naar:
- Business requirements. Het probleem domein
- User requirements. De oplossing vanuit het perspectief van de gebruikers en hun rollen
- System requirements. De oplossing vanuit het perspectief van de omgeving en  infrastructuur.
Deze manier van werken levert al snel lange lijsten (excel) op, die op zichzelf contra productief kunnen werken. Een voorbeeld vanuit de praktijk, waarbij een back-end systeem aangesloten moest worden op de (internet) front-end leverde 600+ requirements op. Dat getal gaat een eigen leven leiden en de stakeholder verzuchten dat ze toch echt geen tijd hebben om honderden requirements door te nemen, laat staan te beoordelen. En dat is toch het uiteindelijke doel van het verzamelen en documenteren van de requirements.

